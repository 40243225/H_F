2017-12-19 12:30:24,【我聽到女仔討論奇怪避孕法】 　 
　
今日食飯，隔離枱坐左班ＯＬ，佢地談論緊古怪嘅避孕方法。有啲聽到我差啲噴飯。 

有人話原地跳３００下，就可以跳晒出黎，仲可以當做運動減肥添。我幻想到同一個空間，男既食緊事後煙，女既就喺度「事後跳」… 
　
有啲話用薑塗喺男性ＪＪ度，可以殺精…我心諗，唔驚會陽萎咩？！有個仲話直頭搵日呃男朋友話帶佢去身體檢查，幫佢結紮，一了百了。 
　
我聽到後虎軀一震！
　
之前唔知邊個講，養一個小朋友要４００萬。試問香港人有幾多個可以拎到４００萬既閒錢出黎。有都用黎養樓啦。 
　
再加上，無論男定女，生仔都要講時機。
每個人都有夢想，當然有人夢想係做父母，亦有人係環遊世界、Working holiday、做運動員等等…
　
唔想畀自己後悔，就要計劃好生育時機！
　
大家都怕有意外，避孕套實際只得82％成功率，年中聽唔少帶套中招嘅case，又難怪女生們要諗咁多古怪偏方。
　
講返嗰班OL，其中一位話佢長期食緊避孕藥，其他女仔即時起哄，圍插佢男友唔肯帶套咁唔負責任，高舉女權旗幟，又用專家口吻話食藥點唔好，會影響生育…
　
而嗰位OL話，佢男友每次都有帶套，但為咗有個雙重保障，就開始食避孕藥。
　
起初男友都反對，驚會影響身體，於是帶男友一齊去睇婦科
　
醫生都話長期食都無乜問題，避孕效果好過避孕套，唔會影響生育，好多傳說中嘅副作用都唔係真，又或者只係開頭食暫時性適應期反應，女仔食咗真係好安心唔使個個月驚M痛同M遲黎。
　
唔知以為佢哋討論緊保健產品，原來避孕都可以咁科學性…
但係班OL似乎仲用緊懷疑目光望住佢…
　
的確，香港真係好少人選擇去食避孕藥，聽太多避孕藥既負面傳聞，話會變肥、皮膚變差、不育… 
　
但原來食定期避孕藥係外國最多人用既避孕方法，因為每日服用既避孕藥，藥性越來越低，避孕效果係高過安全套同事後丸好多。
　
講咁多並不是鼓吹各位女性去食藥，大家係有權選擇用任何方法去避孕，包括以上講既秘方，但不如大家踏出一步，瞭解更多可靠既避孕方法。
　
男女雙方都要為「意外」打算，男嘅當然有責任戴套，仲可以減少性病，但戴套都有意外，女仔避孕只係多一重保障。生育係兩個人嘅事，其實避孕都係。
　
#MyLifeMyControl #科學避孕 #未ready生B就咪亂黎 #避孕是兩個人的事
了解更多避孕資訊:www.your-life.hk