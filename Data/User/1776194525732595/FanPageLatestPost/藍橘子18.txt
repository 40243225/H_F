2017-12-18 04:49:18,【那些年，有關MK火焰喇叭褲的故事】
　
我係一個十年都唔會執銀包嘅人…
所以偶爾會搵到一張兩年前嘅戲飛，或者已經甩晒墨水嘅銀行入數紙。
　
今日就喺我執銀包時，發現到一張陳年舊照片…
　
我簡直唔敢相信…相入面嘅人，係十幾年前嘅我。
因為我當年個頭，真係好柒！
　
我為咗唔會變成溝唔到女嘅可憐蟲，我細細個就開始學Gel頭，我就諗返起以前第一次Gel頭時，係偷偷哋用老豆嘅髮蠟…
　
當年我中一，阿Sir一入課室，就立即察覺到我個頭有異樣，捉咗我去廁所洗頭…
　
我唔死心，於是，Gel到個頭成個謝賢咁，出去同ICQ網友見面，以前好興謝霆鋒，我記得當日著住樽領冷衫、喇叭褲、條頸仲掛住個口哨頸鏈…
　
「Sorry啊！我遲咗少少。我已經好趕咁跑過黎。」我撥一撥掉咗幾條落嚟嘅瀏海。
　
「我見到…你條褲著晒火添。」網友指住我印有火焰嘅喇叭褲腳。
　
我同個網友去咗影貼紙相，但影完之後，佢只係要咗一張最細size嘅，就話屋企有事要走先…
　
自從嗰次之後，我就開始研究點樣Gel頭，到底留長頭髮好似謝霆鋒咁硬Gel Gel，定係鄭伊健嘅飄逸呢？！
　
最後，我發現自己幾襯周杰倫當年嘅一枝枝嘅斜瀏海！
　
一個男仔嘅髮型，真係好影響成個觀感。
我研究成功嗰時，已經係MSN年代，網友見到我張頭像，好樂意同我出街。
　
我心諗今次一定溝死女！
　
點知…
女網友一見我走埋去就話掉頭走！到底發生咩事？！
我照一照鏡，瞇起隻眼同周杰倫都有幾分相似。
　
「你條褲著晒火啊！我去幫你Call消防先，你企喺度等我！」女網友一邊走一邊講。
　
原來就算髮型已經補救咗，最出事嘅係我條火焰喇叭褲…
　
（完）
　
#GATSBYHK 
#GATSBY是非男神研究所