2017-12-16 14:30:26,【終於被認定係遲到達人！】
　
有一件值得自豪嘅事，我遲到嘅癖好終於被Uber官方認定！
（有圖有真相，一年搭咗200幾次！）
　
其實我由中學開始，已經係全九龍區學界遲到界冠軍…
　　
就算我特登較早十分鐘出門口，結果都係遲到…
每次唔係塞車，就係出門口時帶漏某樣嘢。
我覺得呢啲係我條命嚟，所以我已經唔再抗拒自己遲到喇～
　
認識我比較耐嘅朋友，佢哋會特登比約定時間遲十分鐘先到。
不過咁，道高一尺魔高一丈！
　
我知道佢哋遲十分鐘，我又會再遲多十分鐘先到。所以呢個世界上，已經無嘢阻止到我遲到！
　
不過咁，同女朋友豆姐出街係絕對不能遲到，否則佢會黑面黑足全日。
　
所以我為咗唔遲到，近年搭多咗好多次Uber。
豆姐就唔太鍾意，話我浪費錢，都唔肯早啲出門口。
　
但我真係改唔到呢個習慣，天氣熱少少，或者諗起要轉幾程車，我就會貪方便搭Uber。
　
有時仲會呃女朋友話我搭巴士，無搭Uber。
結果Uber最近出咗呢個網址 http://t.uber.com/hkywue ，令我穿晒崩。
　
女朋友用我帳號登入，一睇到就揪住我條頸問我點解…
呢個網唔單止記錄低你今年搭咗幾多次Uber，連最常Call車時段都記錄埋，仲會分類你為邊類型嘅乘客。
　
（利申：有好多次都喺外地工作時搭嘅，請豆姐可以原諒我）
　
#yearwithuber